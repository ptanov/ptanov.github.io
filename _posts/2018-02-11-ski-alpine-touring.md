---
layout: post
title: Ски и ски туринг
tags: ski alipine-touring AT equipment
categories: ski
---
Аматьорски размисли за ските и ски туринга

# Моето ниво

Преди месец се сдобих със ски с панти и тук ще споделя някои изводи до които стигнах докато ги избирах. В зимните спортове съм доста бос - започнах да карам ски преди около 3 години и информацията тук ще е на такова ниво...

# Общи съвети

Ски туринга е вид туризъм и за него важат и общите съвети от поста за [туризъм]({% post_url 2018-02-04-tourism %}).

Моля, прочетете и [Етика в ски туринга](https://www.skiingthebalkans.com/post/%D0%B5%D1%82%D0%B8%D0%BA%D0%B0-%D0%B2-%D1%81%D0%BA%D0%B8-%D1%82%D1%83%D1%80%D0%B8%D0%BD%D0%B3%D0%B0-10-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D0%BF%D0%BE-%D0%BF%D1%80%D0%B8%D1%8F%D1%82%D0%BD%D0%B8-%D0%BF%D1%80%D0%B5%D1%85%D0%BE%D0%B4%D0%B8-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0).

Още полезна информация може да намерите тук:

- [skiato](https://skiato.eu/%D0%B5%D0%BA%D0%B8%D0%BF%D0%B8%D1%80%D0%BE%D0%B2%D0%BA%D0%B0-%D0%B7%D0%B0-%D1%81%D0%BA%D0%B8-%D1%82%D1%83%D1%80%D0%B8%D0%BD%D0%B3/)
- [наръчник, лавини](https://avysavvy.avalanche.ca/)

# Избор на екипировка

## Ски, автомати, колани

Освен ако човек не се чуди къде да си даде парите (или знае точно какво иска и има голямо намаление в края на сезона), моят съвет е да се взимат ски втора употреба - така или иначе за 1-2 години новите ски ще се очукат... Прилични ски, автомати и колани могат да се вземат за 500-700 лв., а хубави нови ски (без колани и автомати), когато са на 50% промоция са около 700 лв. (например, <http://stormshop.bg/shop/ski/ski-ski/%D1%81%D0%BA%D0%B8-liberty-origin-106-182cm-1617/>). Дължината на ските - около ръстта на човека +- в зависимост от тежестта му (или иначе казано килограмите + 100, в сантиметри), ширината - > 90mm. Тук има описани доста неща: [БАССЕС - Как да си изберем правилните ски](https://www.befsa.com/?q=node/view/5669):
> Относно дължината - моят съвет е, ако тепърва навлизате в този стил (ЯМБУУУ Е СТИЛААА! ) да се сдобиете със ски, на височина колкото Вас. В случай, че не тежите много, можете дори да изберете и малко по-къси. В противен случай е желателно да търсите малко по-височки ски, тъй като можете да имате проблеми при изплуването в "дълбокото". Пример: Вие сте високи 185 см и тежите 70 кг - моят съвет е да търсите ски с дължина между 180-185 см.

## Типове колани

Изборът е между вакуумни и лепилни. Като че ли "карачите" препоръчват лепилните - не е чак толкова трудно да се поддържат, а вакуумните имат проблем като се намокрят или са на много студено, но нямам лични наблюдения. Хубаво е коланите да се защипват и отзад на ските, а да са широки колкото самата ска (без да покриват кантовете). До сега съм нямал проблем с лепилните колани и за това препоръчвам тях (виж [Поддръжка колани](#колани)). Повече информация на [БАССЕС: Колани за ски - общи положения](https://www.befsa.com/forum/showthread.php?t=7090)

## Ножове (ски котки) и/или котки за ски обувки ([crampons](https://www.google.bg/search?q=ski+crampons&tbm=isch))

Като гледам как се продават ски комплекти на старо с crampons, които "не са ползвани" си представям, че особено в началото няма смисъл да се взимат. Когато човек напредне и започне да ходи по по-големи наклони и лед са задължителни.

## Типове обувки

Преди  ползвах старите си обувки, които нямат режим за ходене, но не им затварях щраймерите. За разходки до Черни връх стават - <https://www.komoot.com/tour/26237365> ... Единият проблем с щраймерите е бавният преход от пантене към спускане (за това в началото само слагам щраймера без да го затварям за да после по-лесно го затворя). Иначе високият клас обувки имат гумени подметки за да не се хлъзгаш по камъни когато се налага. Това може би е най-важната част от екипировката и е важно да е удобна (потърси съвети как се пробва в магазина) и нова (от хигиенична гледна точка). Това с обувки без режим на ходене е компромис за да разбереш дали ти се занимава със ски туринг и да не даваш всички пари в началото. Освен всички други недостатъци са и по-тежки. За съжаление, както и с останалите неща, е компромис - в този случай между цена (500-2000 лв), тегло (2 - 5 кг) и твърдост (70-130 флекс). Мога да похваля <http://skisharki.com> при избор на обувки (макар и да не съм ги ползвал за това) - там си правих стелки за обувките и подходиха доста професионално и на базата на различни характеристики на стъпалото дадоха обратна връзка за обувките, които биха ми били удобни. Това със стелките е супер полезно ако човек изпитва дискомфорт с обувки, които са му по мярка - препоръчвам го (+ bootfiting услугите)!

Съществуват различни стандарти за ски обувките и не всяка става за всеки автомат - освен стандартните алпийски обувки със сравнително гладка подметка (ISO 5355) и туринг обувките (ISO 9523) съществуват и Walk to Ride (WTR) и [GripWalk](https://www.grip-walk.com/). Последните 3 **не** стават (не са съвместими) на нормалните алпийски автомати, защото са по-високи - за целта автоматът трябва да има възможност за регулиране на височината, например [Sole.ID](https://www.marker.net/en/technlogies/soleid/). Някои обувки имат възможност да им се подменят [накрайниците на подметките](https://www.google.com/search?q=soles+ski+boot&tbm=isch) за да са съвместими с алпийски автомат. Просто проверете обувките, които взимате дали отговарят на автомата: [таблица](https://thumb.grindnetworks.com/Wvc4yMaltiOK-jTXBG3TDf31eck=/640x0/filters:format(jpg):quality(80):max_bytes(100000):sharpen(0.2%2C1%2Cfalse):strip_exif():strip_icc()/aHR0cHM6Ly9jZG4ucG93ZGVyLmNvbS91cGxvYWRzLzIwMTgvMTAvYm9vdF9hbmRfYmluZGluZ19jb21wYXRpYmlsaXR5XzE5X2VuX2xldHRlcl8xODA5MTEtMDk1Mi00OTV4NjQwLmpwZw==) и ги настройте правилно (Вие или в специализиран сервиз): [как се поддържат ски автоматите](#автомати-1). Още по темата: <https://culture.evo.com/2016/09/2017-ski-trends-sole-searching/>, <https://blisterreview.com/gear-reviews/skiing-101-at-boots-bindings>, <https://www.powder.com/stories/an-explanation-of-boot-and-binding-compatibility/>.

## Типове автомати

Изборът е между точкови и панти. Точковите са по-леки и по-скъпи, за тях са необходими и специални обувки (за точкови автомати). Основното ми притеснение беше дали автоматите за пантене ще се отворят, когато има нужда от това тъй като старите модели не са толкова сигурни (safe). Взех си Marker Tour F10, които уж пише, че са ОК (а са и сравнително леки). Тук има описани доста неща: [БАССЕС - Туринг автомати (за пантене по народному)](https://www.befsa.com/forum/showthread.php?t=7079). На места в Интернет се твърди, че точковите не отварят толкова добре (толкова сигурно), когато се наложи.

## Стопери или каишки/кабел/пружина за автомати

Когато автоматът е със стопери човек слага/маха ската по-бързо, но ефективността на стоперите в дълбок сняг е съмнителна. Иначе съм чувал положителни и негативни коментари вместо стопери да се ползват с каишки ([изглеждат така](http://namaste-bg.com/product/1741/%D0%9A%D0%B0%D0%B8%D1%88%D0%BA%D0%B0-%D0%B7%D0%B0-%D0%B0%D0%B2%D1%82%D0%BE%D0%BC%D0%B0%D1%82%D0%B8---ATK)) - ако изпадне ската на стръмен склон - остава закачена за теб, но има вариант ските/кантовете да те ударят/нарежат неприятно...

## ABS Раница/лопата/сонда/пипс/авалунг

... това е скъпата част от екипировката, която трудно може да се вземе на старо ...

## Каска

Трябва да е удобна - потърси съвети как се пробва в магазина. Трябва да пасва на ски очилата и да няма фуги между двете (иначе влиза вятър към челото и е много неприятно)

## Щеки

Сгъваеми щеки (не че не може и с несгъваеми за аматьорски цели и за пробата...), някои имат възможност за измерване на наклона на склона. Механизмът за закопчаване с навиване от време на време дефектира и отпуска и за това не го препоръчвам (ако това стане - или го разглоби и опитай да го поправиш или навивай двете части малко под ъгъл за да заклинят една в друга). Освен алуминиевите има и карбонови и т.н., но нека си останем на аматьорско ниво :) Дръжката на щеките също е важна - ако е от твърда пластмаса е много неудобна за хващане и изморява ръцете доста. За това препоръчвам дръжката да е мека. По-високият клас щеки имат място, което е удобно за хващане и под самата дръжка - то се ползва, когато се върви хоризонтално по стръмен склон и респективно едната щека трябва да е по-дълга от другата (заради наклона) - за по-бързо ръката, която е към изкачването може да хване щеката под дръжката. При извънпистово каране каишките задължително **НЕ** трябва да се ползват, при пантене понякога е удобно, защото разтоварват хвата, но не ги ползвайте при голям наклон, ето няколко причини защо: [The Evils of Pole Straps & why you should remove them
](https://www.youtube.com/watch?v=CF2vFsYR8dU&list=PLfFlTUgpHDHN_ZWhTs-ulpbbApTmMuNe0&index=12&t=0s), [An Avalanche Rescue: First on the Scene](https://www.evergreen-backcountry.com/an-avalanche-rescue-first-on-the-scene).

# Други разходи

## Застраховка

Вижте от поста за туризъм: [Застраховка]({% post_url 2018-02-04-tourism %}#застраховка)

## Лавинно обучение

Ако не сте решили да ходите само от Алеко до Черни връх по туристическата пътека...

# Съвети

## Прогноза за времето

Вижте от поста за туризъм: [Прогноза за времето]({% post_url 2018-02-04-tourism %}#прогноза-за-времето)

## Поддръжка

### Колани

За лепилните колани - по време на прехода - в якето (между якето и втория слой за да са на топло и да лепят, когато потрябват), след това се суши (на стайна температура, НЕ на печка и НЕ на пряка слънчева светлина) и след това (след една нощ да изсъхне) - във фризера! Не залепяйте колана на себе си (другата страна на колана) за дълго време, а го залепяйте на мрежестия протектор - трансферна лента. Други съвети: [Освежаване на лепилото с ютия](https://offpistemag.com/climbing-skins-maintenance-and-renewal/)

### Автомати

Казват, че е добра идея в края на сезона автоматите да се държат затворени (все едно има обувка в тях) и (отпуснати) с DIN под средата (с тиксо си отбележете текущата стойност на DIN, защото ще я забравите до следващия сезон) иначе рискувате всеки сезон да трябва да увеличавате DIN, защото пружината се е износила. Вижте тук [как се настройват автоматите](https://youtu.be/q3V2faJaohs). Недейте да настройвате DIN на най-ниското ниво (нито на по-ниско) защото автоматът може да се повреди (пружината да излезне от пластмасовото гнездо, при някои автомати).

### Ски

Ваксайте ги - по този начин ще намалите деругите. В края на сезона е задължително да ги наваксате за да не ръждясват кантовете и базата да не изсъхва. През лятото при съхранение ските да **не** се слагат много стегнати една за друга (посредством велкро лентите) - по този начин може да се наруши еластичността и съответно се промени геометрията (да се намали [camber](https://www.google.com/search?tbm=isch&q=ski+camber)).

### Обувки

Махнете кал/клонки от тях, изчакайте да изсъхнат добре и след това затворете и стегнете всички щраймери - по този начин обувката ще се запази твърда по-дълго време (нейният flex).

### Индивидуален лавинен уред (PIEPS)

Не забравяйте да махнете батериите в края на сезона - отпада гаранцията ако те протекат

## Поставяне на колани

В youtube има много клипчета как това става, например: [Поставяне на колани за ски](https://www.youtube.com/results?search_query=ski+put+skins). Важното е че точно преди закачането трябва да се изчисти базата на ските (с ръка, ръкавица, кърпа) за да не полепва прах/боклуци/вакса по коланите. Могат да се поставят и от вкъщи (непосредствено преди тръгване) - където е по-топло и ще залепнат по-лесно, а и е по-приятно от колкото на студа.

## Youtube

- Тук съм събрал няколко полезни youtube клипчета: <https://www.youtube.com/playlist?list=PLfFlTUgpHDHN_ZWhTs-ulpbbApTmMuNe0>. Някои са част от playlist-и (например, на които пише episode 1) - може да ги последвате и тях.
- [как се носят ски](https://www.youtube.com/watch?time_continue=68&v=TapM2diK_OY)

# Екипировка втора употреба

- под наем, за да пробвате: [basecamp](https://basecamp-shop.com/page/service), [nomadia](http://www.nomadia.bg/bg_BG/index/rent), [wowgadgets](https://www.wowgadgets.shop/store/%D0%BD%D0%B0%D0%B5%D0%BC-%D0%B7%D0%B0-%D1%81%D0%BF%D0%BE%D1%80%D1%82/), [redrock - не съм сигурен](https://redrockbg.com/product/%D1%82%D1%83%D1%80%D0%B8%D0%BD%D0%B3-%D1%81%D0%BA%D0%B8-%D0%BF%D0%B0%D0%BD%D1%82%D0%B8-%D0%B2%D1%82%D0%BE%D1%80%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0/)
- <https://www.befsa.com/forum/forumdisplay.php?f=4>
- <https://www.facebook.com/groups/387052298125155>
- <https://www.facebook.com/groups/724802550999982/about/>
- [SkiZone](https://www.facebook.com/Ski-Zone-494975387589196/)
- [Swissski](https://www.facebook.com/pg/Swissski-1649159598652421/about/?ref=page_internal)
- [Schindler Ski](https://www.facebook.com/Schindler-Ski-Gmbh-%D0%A8%D0%B8%D0%BD%D0%B4%D0%BB%D0%B5%D1%80-%D1%81%D0%BA%D0%B8-%D0%95%D0%9E%D0%9E%D0%94-778829698829284/?hc_location=ufi)
- Евентуално в магазините, например <http://go.redrockbg.com/> или <https://www.alpinsport-bg.com/> и други (но съм чувал, че е по-стара и по-скъпа обикновено)
- <http://skiborsa.com>
- от чужбина <https://ebay-kleinanzeigen.de/> (внимавайте за измамници - никога не си давайте личната карта и плащайте само през сайта или през PayPal като при плащането НЕ трябва да е маркирано PayPal friends), ebay(.de,.es,.co.uk), <https://www.idealo.de/>, <https://www.auspreiser.de/> и т.н. - ползвайте [leron](https://www.leron.bg/), [uktobg](https://www.uktobg.com/), [dostavka-anglia](http://www.dostavka-anglia.com/) за по-евтина доставка
- Нови: <https://www.sport-conrad.com>, [stormshop](http://stormshop.bg/), [BaseCamp](https://www.basecamp-shop.com/), [skisharki](https://www.skisharki.bg/), <http://namaste-bg.com>, <https://www.sls.bg/>, <https://www.blue-tomato.com/en-GB/>, <http://adventure-shop.bg/>, <https://www.sport-bittl.com/en/>, <https://www.glisshop.co.uk/> и други
