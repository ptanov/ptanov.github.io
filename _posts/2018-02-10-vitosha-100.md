---
layout: post
title: Витоша 100
tags: tourism routes vitosha-100
categories: tourism
---
Размишления които могат да помогнат на "кашкавал турист" да завърши пешеходно ултрамаратонът Витоша 100 км.

# Моето ниво

Участвал съм няколко пъти на Витоша 100 - първата година не го завърших (стигнах до 60тия км), на следващата година нямах възможност да участвам, а следващите две ги завърших ([2015](https://www.komoot.com/tour/18225631/zoom), [2016](https://www.komoot.com/tour/18515944/zoom)). Следващите две години с приятел сме си правили разходка извън състезанието - тръгваме няколко часа по-рано, не ползваме пунктовете (носим си вода/ядене/пиене от вкъщи) и ходим докато ни е кеф (до края: [Витоша 100, 2019г](https://www.komoot.com/tour/76477208/zoom), [2018](https://www.komoot.com/tour/36521344/zoom)), последните години след като стигнем до средата - се връщаме през Черни връх за да си направим повече денивелация без да губим целия ден ([2020](https://www.komoot.com/tour/226735666/zoom), [2021](https://www.komoot.com/tour/396736480/zoom)). Иначе съм "кашкавал турист" - рядко ходя в планината, напоследък и спортувам рядко (в [komoot](https://www.komoot.com/user/451563390370/tours?type=recorded&search=2015) и [strava](https://www.strava.com/athletes/8125074#interval?interval=201524&interval_type=week&chart_type=miles&year_offset=6) можете да видите целия ми спорт) :( Малко повече информация - в поста за [туризъм]({% post_url 2018-02-04-tourism %}).

# Съвети

Както казах тези съвети - "могат да помогнат" - не казвам, че със сигурност ще помогнат...

- хубаво е да тренираш преди това, макар че никога не съм успявал да следвам този съвет поради липса на време :( 100 км не е като да минеш 10 пъти 10 км и за това и тренировката трябва да е съобразена с това (как точно - както казах не ми е оставало време да пробвам, но на последната обиколка се заговорихме с един човек, който каза, че е шосеен маратонец и за една година прави много маратони по шосета, но не се чувстваше добре поради денивелацията, неравностите и т.н. - може би ще помогне ако човек тренира в планината на наклон).
- това сигурно зависи от спецификата на човек, но първият път като участвах краката ми станаха целите в плюски, включително и между пръстите. Всяка една болка която се появи след 20тия километър след 50тия става доста сериозна за това си струва да загубиш време но да я спреш по някакъв начин. За следващите пъти облепях краката си с лента анкерпласт - навсякъде (отстрани, по петата и т.н.), също така всяко едно пръстче по отделно (внимавайте да не ги стиснете много и да им спрете кръвта). На някои места може да се сложи и памук (внимавайте да не ви убива там, защото ви става по-широк крака). Също така и да се сложи пудра, която помага да се неутрализира влагата и от там омекването на кожата. Сутринта преди състезанието през 2019-та година се върнах от командировка и не ми остана време за облепяне и само сложих пудра на съпалото и върху нея - система от два чорапа ([тънки](https://www.varriosport.bg/komplekt-sportni-chorapi-baselayer-pathfinder.html) отдолу и по плътни отгоре - виж по-долу). Накрая имах пришки (които се преживяваха), но подозирам, че причината е че по средата на прехода стъпих без да искам в едно поточе и ми се намокриха краката (по всякакъв начин избягвайте да си мокрите краката!).
- чорапи - може би помагат - вторият и третия път си бях взел едни чорапи от Декатлон (подобни на [тези](https://www.decathlon.bg/chorapi-za-prehodi-nh500-mid-x2-id_8358985.html)), които може би намаляват протриването на кожата.
- изрежете си ноктите добре, но няколко дена по-рано за да не стане някоя раничка (да заздравее)
- леки маратонки, а не планински обувки - това не е "планински" ултрамаратон в чистия му вид - пътеките са леки и няма нужда от "планинска обувка". Най-леките маратонки, които имаш. Предполагам ще помогне ако ги носиш поне 2-3 седмици преди това често.
- алкохол - въпреки, че не е по правилата... Помага за повдигане на морала и за анестезия :) Първият път като завърших състезанието си бях взел една манерка около 300 мл. Captain Morgan Spice (защото не е баш алкохол, а има много захар) и свърши някъде по средата и за това за следващия път си взех 2, но и те свършиха преди Драгалевци и бедствах в последните километри...
- вода - по пунктовете има, но от пункт до пункт особено през деня си взимайте доста - по време на състезанията се нагледах на доста измъчени хора, които едвам гледат и молят за вода - последния път някъде след Железница си раздадох двете бутилки на доста бедстващи хора... През нощта човек почти не пие вода защото не е толкова топло.
- бавно темпо - за никъде не трябва да се бърза - това не е състезание между участниците, а състезание със себе си - не се състезавай с другите - помагайте си. Ако не си натрениран човек, който знае как ще му се отразят 100км - започни с ходене, от време на време сменяй темпото (по-бързо, по-бавно, подтичване), след средата ще се ориентираш как се чувстваш и ако имаш сила - тогава може да потичаш. Знай че въпреки, че стигнеш Железница и остава малко - то е безкрайно много - остави си сила за накрая - ако имаш - винаги ще можеш да си подобриш времето накрая. След средата гледах да редувам ходене и тичане 50/50, но преди средата - само ходене. Ако погледнеш GPX записите от тогава ще се ориентираш за какво говоря: [Витоша 100, 2015г](https://www.komoot.com/tour/18225631) и [Витоша 100, 2016г](https://www.komoot.com/tour/18515944). [Витоша 100, 2019г](https://www.komoot.com/tour/76477208/zoom) - тук вече знаехме какво да очаквахме и отначало си давахме повече зор, макар и с доста тежки раници - носихме си всичко за ядене/пиене от вкъщи.
- това допълва горното, но все пак - променяйте различни неща докато се движите - темпото (бързо, бавно, нормално, бавно тичане), презрамките на раницата (по-стегнати, по-отпуснати, само на лентата на корема - ще усетите как се натоварват различни места, а други си почиват)
- лека раница - почти от нищо няма да имаш нужда - вода и алкохол и някакви бонбони от пунктовете. Задължително лепенки и лента анкерпласт и нож/ножица за да можеш да я срежеш. Салфетки - мокри, сухи (защо старите планинари винаги ходят с вестник ;) )... Също така GPS, телефон, powerbank, ветровка/мембрана, челник, евентуално шапка за жегата и слънцезащитен крем. Останалите неща ги дават на пунктовете.
- самата раница - първите няколко години бях с нормална туристическа раница 20 л. и усещах напрежение в раменете и постоянно трябваше да си играя с презрамките (по-стегнати, по-отпуснати, само на лентата на корема), след като си взех раница за бягане ([Kalenji Раница за планинско бягане 10 л, черно/червено](https://www.decathlon.bg/p/168332-114538_ranitsa-za-planinsko-byagane-10-l-chernoslashbyalo.html)) нещата рязко се промениха и болката/напрежението изчезна - това е една от най-добрите ми покупки - в последствие започнах да я ползвам за всякакви еднодневни преходи и побира всичко необходимо, силно препоръчвам.
- следи прогнозата за времето и се ориентирай дали няма да вали или да е студено и да се наложи да си вземеш и нещо по-топло - виж поста за туризъм: [прогноза за времето]({% post_url 2018-02-04-tourism %}#прогноза-за-времето) - за най-студено време се ориентирайте по Чуйпетльово (там е най-високо), иначе на язовир Студена ми е било най-студено. Едната година беше доста хладно и бях с дълъг панталон...
- аз винаги си взимам и суджук/луканка за да го изям докато чакам да дойдат да ме вземат ако не успея да го завърша ;)
- нещата в пунктовете - по принцип сладко рядко ми се яде, но по време на състезанието не се ограничавах (човек има нужда от енергия)... Иначе някои хора си носят енергийни неща...
- почивки - не трябва да се почива за повече от 15 минути по пунктовете, защото пада тонуса, ставите се вдървяват и нищо не става...
- загряване - това е едно от най-важните неща! По време на първия (неуспешен) опит - усетих болки на всяко едно място, на което някога съм имал травма - тогава бяха минали 2 години от операция на предната кръстна връзка на коляното ми и на язовир Студена се усещах как не вървя симетрично. На следващите пъти загрях абсолютно всички стави и мускули и нямах проблеми с това.
- опитайте да намерите време да поспите преди състезанието (по обяд) - все пак в следващите 20тина часа ще трябва да си буден и да си даваш зор...
- най-честите причини за отказване (на хора около мен и на мен): рани на краката (сложете анкерпласт навсякъде) и болки в ставите (загряване) - забележи, че няма нищо свързано със сила и умора в списъка.
- последната година ми направи впечатление, че имаше хора, които слагат нещо като малки/леки гети (нещо такова: [mini gaiters ultra](https://www.skisharki.bg/p582-raidlight-mini-gaiters-ultra/kategoriya=aksesoari/pol=uni/cvyat=black/razmer=one)) - предпазват от влизане на камъчета прах в обувката ([гетки](https://oilaripi.com/eshop/produkt/getka-kom-emine-2019/), [гети за бягане](https://basecamp-shop.com/search/gaiter)).

Успех!
