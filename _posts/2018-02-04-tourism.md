---
layout: post
title: Туризъм
tags: tourism weather-forecast equipment
categories: tourism
---
Полезни съвети, за хората които не ходят в планината, но искат да започнат.

# Моето ниво

В общи линии спадам към групата "кашкавал турист" - еднодневни преходи. Навремето бях в добро физическо състояние, но днес мързелът лесно успява да се пребори с мен :(. Повечето от преходите, които съм правил скоро можете да видите тук: <https://www.komoot.com/user/451563390370/tours?type=recorded> .

# Прогноза за времето

По мои наблюдения за България най-точният сайт за прогнози е <http://meteoblue.com>, например прогноза за Черни връх: <https://www.meteoblue.com/en/weather/forecast/week/cherni-vrah_bulgaria_732540> . Човек лесно може да се ориентира каква е вероятността прогнозата да се сбъдне, да я гледа по часове, да избере координати където иска да види прогнозата и т.н. Имайте предвид, че ако вятърът е над 30-40 км/ч човек вече започва да чувства дискомфорт и особено в началото е хубаво да е по-малко от 20 км/ч. Когато видиш посоката на вятъра можеш да играеш с ориентацията на склона, по който ще ходиш, ако си в ниската част на планината и по този начин да си на завет. В зависимост от слънцето, вятъра и мъглата 0 градуса може да се чувстват като 20 и да пиеш бира или -20 и да бедстваш. И в първия случай може да бедстваш ако си навлечен и се потиш и после изстинеш мокър...
Отделно за да се види къде вали в момента или преди час (или два или ден) и как се движи валежа може да се ползва [RainViewer](https://www.rainviewer.com/) - ползва данните от доплеровите радари. Макар и да е късно, когато го видите, но на този сайт може да се гледат [гръмотевиците в момента](https://www.lightningmaps.org/?lang=en#m=oss;t=3;s=0;o=0;b=;ts=0;y=42.7067;x=26.2518;z=8;).
Можете да ползвате и информация от локални метеорологични станции, например тази на [Горно плато, Витоша](https://meteo.rocks/station/plato-vitosha/28?fbclid=IwAR2KDgunYKYt5FtjIMv_H2L25QE38zWyGMdwTe09tHXs1c3iUUiJIRkhbYY) или [Airtube](https://airtube.info/) или от камери, например [Витоша на живо](https://vitoshaski.com/live).

# Застраховка

Трябва да покрива и "екстремни спортове" и извън пътеките/пистите, да покрива издирване с хеликоптер (не че имаме спасителен хеликоптер с лебедка :(( , изключвам военните). Под 100 лв. на година е, отделно може да се вземе и само за няколко месеца (не за цяла година). Погледнете [Парана](https://www.parana.bg/) (гъвкава застраховка, в която се купува брой дни за година и преди пътуването се активират конкретния брой, ползвайте промо код: `BEFSA` или `climbparana` или `LOVNA` за 10% отстъпка) и "Активна защита на Лев инс", също така и [застраховка на австрийски алпийски клуб](https://www.google.bg/search?q=застраховка+на+австрийски+алпийски+клуб) - това е [формата за застраховане - английски клон](https://aacuk.org.uk/membership/) или [австрийски клон](https://www.alpenverein.at/mitglied_werden/1-allgemeine_daten.php?fbclid=IwAR3tEKurMjQUA6-8hJoBdGBV3Vof6-GF4AeLCB1i2214qmF4YfGk6w1mnVU), [често задавани въпроси](https://travellersclub.bg/zastrahovkata-na-austrian-alpine-club/). Недостатък е че е от година-до-година (вместо за период от една година), т.е. е по-добре да се сключи в началото на годината, имайте предвид, че когато я сключите - картата ще пристигне след 40-50 дена по пощата, но може би застраховката си важи през това време. Иначе може да се работи и с българските застрахователи. Допълнителна информация: [BEFSA](https://www.befsa.com/?q=node/view/21637), [ПСС](https://www.pss-bg.bg/planinska-zastrahovka/).

# Екипировка

Описанията тук ги правя с презюмцията, че "кашкавал турист" не ходи в планината, когато е лошо времето, но трябва да има едно на ум, че то винаги може да се развали. За това и повечето неща, които ползвам са от Декатлон - магазин, чиято стока не е най-качествената, но става за цената си и целите. В общи линии ако не ти се дават много пари и искаш да се ограничиш до еднодневни преходи в България - единственото, което ще те спре е желанието и възможностите ти, а не екипировката, която си си купил.
Тук няма да описвам всички неща, а само тези, за които имам допълнителни идеи.

## Лятото

- Oбувки - зависят от спецификата на човека. На мен обикновено ми е студено на краката (през зимата) и лятото ми е комфортно - не ми се потят краката и за това предпочитам обувки с мембрана - тя запарва повече от колкото обувки без мембрана и е неподходяща за лятото ако физиологията на човека е такава, че краката му по-често се потят. Мембраната ми е удобна, когато е валяло (или има роса) или в ранна зима да си ходя с тях. Аз обикновено съм с ниски обувки, защото глезените ми са здрави, иначе по-високите предпазват от изкълчване и умора. Виж написаното за Вибрам в секцията за [Зимата]({% post_url 2018-02-04-tourism %}#зимата). Преди бях с декатлонски за около 80лв.: [Quechua Forclaz Flex 3 Grey Novadry](https://www.google.bg/search?biw=1885&bih=987&tbm=isch&sa=1&ei=4BsqW8rNG8SNmgWqlZxA&q=grey+FORCLAZ+FLEX+3+novadry&oq=grey+FORCLAZ+FLEX+3+novadry&gs_l=img.3...11643.12051.0.12219.5.4.0.0.0.0.113.337.3j1.4.0....0...1c.1.64.img..3.0.0....0.hwcJXDs2cI8), но с времето мембраната започна да пропуска в дъжд/сняг/киша и ги оставих за резервни и си взех следващите [MH500 forclaz 500](https://www.decathlon.bg/p/8383667_mzhki-obuvki-za-planinski-prekhodi-forclaz-500-nepromokaemi-kafyavi.html#/491-272-39), [снимки](https://www.google.bg/search?biw=1885&bih=987&tbm=isch&sa=1&ei=6B4qW47oN4qMsgHygLGoBA&q=men+forclaz+500+mountain+hiking+waterproof++MH500+shoes+brown&oq=men+forclaz+500+mountain+hiking+waterproof++MH500+shoes+brown&gs_l=img.3...79439.80132.0.80266.3.3.0.0.0.0.84.213.3.3.0....0...1c.1.64.img..0.0.0....0.o0QO_vV2j50) - 110лв. и ми вършат чудна работа и за дълги еднодневни преходи, например над 20км. [2018-05-19 Vitosha, Zheleznitsa - zaslon Siniata strela - Belchova skala peak - Sivrikaia peak (Goliam kotor) - Siva gramada peak - Iarlovski kupen peak - Cherni vrah peak - Kupena hut (Fizkulturnik) - Zheleznitsa](https://www.komoot.com/tour/32609369). Иначе от хубавите марки (и над 200лв.) са lowa, salewa, la sportiva, bestard, scarpa, salomon.
- Фланелка - някаква такава, която не задържа потта и не смърди много (например, <https://www.decathlon.bg/p/8493825_mzhka-teniska-za-planinski-prekhodi-mh500-cherveno-oranzhevo.html#/272-200-s>). В истинското лято човек може да не носи полар, но е задължително да носи някоя лека мембрана в раницата (например, <https://www.decathlon.bg/p/8300326_mazko-yake-za-dazd-pri-prehodi-rain-cut-cherno.html#/971-200-xs_s>). Ще го оцениш като от 40 градуса в София отидеш на Мусала, където има облаци и вятър и нещо за 15 лева ти спаси приятното изкарване.
- Панталон - аз ползвам от Декатлон, такъв който става и на къс (с цип около коляното), тънък (само плат/шушляк, сега не мога да го намеря в сайта, изглежда че има само ала softshell такива, може би защото е летен) и бързо да съхне. По стечение на обстоятелствата си го ползвам и зимата с термобельо отдолу. Евентуално може и някой панталон с мембрана, например: <https://www.decathlon.bg/p/8382416_mzhki-goren-pantalon-za-prekhodi-rain-cut-nepromokaem-za-zashhita-ot-dzhd-cheren.html> или някой бързо съхнещ: <https://www.decathlon.bg/mzhki-pantalon-mh500-id_8493703.html>/
- Слънчеви очила, шапка срещу слънцето, слънцезащитен крем

## Зимата

- Обувки - преди повече от 5 години си взех едни обувки Viking с Gore tex и съм много доволен от тях (<https://spplthumb.blob.core.windows.net/1000x901c/24/29/6e/buty-viking-goretex-3839-24-trekkingowe-skora-pozostale-bialystok-sprzedam-466532803.jpg>). Хубаво е да не са ниски, задължително с мембрана. За българските планини - трисезонни. Вибрам за подметката е много добър избор, но е в по-висок ценови клас ([повече информация](http://blog.polezen.bg/2015/02/vibram.html)). Чувал съм хора да се оплакват от това, че се хлъзга на мокро, но предполагам е защото има различни типове Вибрам - за различни условия, а те са били с неподходящ тип.
- Термобельо - евтините много миришат. За това или от мерино (в декатлон за 50тина лева - <https://www.decathlon.bg/p/8316087_klin-techwool-100-cheren.html?search_query=merino&results=16#/272-200-s>, <https://www.decathlon.bg/p/8316088_teniska-techwool-100-warm-zip-cherna.html?search_query=merino&results=16#/272-200-s>, <https://www.decathlon.bg/p/8397109_mzhka-bluza-s-dlgi-rkavi-techwool-190-za-treking-s-cip-oranzheva.html#/272-200-s>) или по хубава марка - craft, brille.
- Софтшел - една хубава статия по темата [какво е softshell](https://mountaintalkblog.wordpress.com/2016/02/14/%D0%BA%D0%B0%D0%BA%D0%B2%D0%BE-%D0%B5-softshell/
). Не съм си взел, защото не ми се дават пари, а в моя случай става и без него.
- Само мембрана - предпочитам якета (и панталони), които са само мембрана, без полар в тях. По този начин по-лесно се поддържат - не се вмирисват, когато се изцапат може само да се забършат и изсъхват лесно (не трябва да се перат цялостно). От друга страна винаги можеш да облечеш още един полар (ако ти е студено), да го переш (полара) и като се развали - да дадеш пари само за полар, а не за ново яке (полар + мембрана). Също така може да го ползваш в по-топли дни през зимата (или лятото) без да завираш. В общи линии става дума за трислойния модел на обличане (<https://campingrocks.bg/bg/posts/136/kak-da-ni-e-toplo-navyn-prez-zimata-oblechete-nyakolko-sloya-drehi>, <https://mountaintalkblog.wordpress.com/2016/05/02/динамична-система-за-обличане-на-сло/>), за бюджетен вариант - <https://www.decathlon.bg/mzhko-ke-za-dzhd-mh500-id_8302503.html> (забелязвам, че Декатлон са започнали да продават и по-висок клас якета: <https://www.decathlon.bg/mzhko-ke-trek500-oranzhevo-id_8493295.html>).
- Шапка - задължително + качулка (на якето) против вятър
- Слънчеви очила, слънцезащитен крем
- Ръкавици - ако ръцете измръзнат - човек става страшно беззащитен и немощен в планината - много бързо започва да бедства, за това ръкавиците са много важни. Препоръката е да се ползват вътрешни и външни ръкавици - вътрешните да са капацитивни за да може да се борави с телефон и сравнително тънки, по ръката и удобни за да не пречат при работа с раница и други инструменти (например, <https://www.decathlon.bg/rkavitsi-za-treking-500-cherni-id_8396264.html> или на по-добра марка). Външните задължително да са по-широки (ако някъде стягат - обикновено пръстите започват да мръзнат) за да лесно се слагат и махат, в зависимост от температурата може да са и тип лапа - при всички случаи с външни ръкавици трудно се работи, но лапите са доста по-топли. Хубавите марки (например Level) имат различни степени на "топлина", моите ръце лесно мръзнат и за това съм си взел по-топлите. Препоръчително е винаги да се носят и резервни ръкавици в раницата. Когато е много студено и ръкавицата се свали - много бързо замръзва за това е много удобно да се държат в пазвата (между якето и полара) докато се сложат отново. Много от лифтаджиите и ски учителите ползват ръкавици от магазини за работни дрехи (дефакто то си е и така :) ), например: <https://rabotni-drehi.com/-/277-%D0%B7%D0%B8%D0%BC%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8-%D1%80%D1%8A%D0%BA%D0%B0%D0%B2%D0%B8%D1%86%D0%B8.html>. Това важи и за други части на екипировката, когато човек иска да се обзаведе евтино.
- още: [ПСС - Екипировка за ЗИМНАТА планина. Помагало за аджамии.](https://www.pss-bg.bg/forum/viewtopic.php?f=3&t=4236)

# Темпото

Темпото е едно от най-важните неща - не трябва да е такова че да изнемогваш и да спираш често за да си поемаш въздух. Трябва да е такова, че спокойно да можеш да говориш. На по-късен етап ще можеш да се насилваш и в някои участъци да си даваш зор без това да пречи на следващата част от маршрута. Друго полезно нещо е да контролираш температурата на тялото посредством темпото - вместо постоянно да слагаш и махаш дрехи - да забързваш и забавяш. Докато се движиш не трябва да се потиш - по-скоро трябва да ти е леко хладно, но не студено. Потенето много лесно може да доведе до изстиване. За това и докато отивам към началото място, в колата (на топло), съм леко облечен,а не с дрехите, с които ще тръгна на -10, например, и се обличам като стигна.

# Вода

Докато се движи човек губи много вода и за това, особено лятото и на слънце, трябва постоянно да се приема вода. Трябва да се запознаеш със спецификите на маршрута, например до връх Вихрен вода няма и в топъл летен ден трябва да си вземеш поне 2 литра вода. Имай предвид, че зимата приема на вода охлажда тялото (което не е добре) - може да се замести с термос с топла напитка.

# Зимен туризъм

Котки, пикели, гети, снегоходки... Препоръчвам в началото без тях, а в место това да се ползват маркирани пътеки или маршрути в ниското, които се ходят редовно от други хора (отъпкани и проверени)... Имай предвид, че популярни летни маршрути като летния до Мусала - зимата са лавинни и не трябва да се ползват. Мъглата и навевките могат да заличат една пътека буквално за часове - случвало ми се е да не мога да се ориентирам на места, на които съм бил десетки пъти. Когато има силен вярът - дори до Черни връх ски пътя изчезва - разбрах че [измамниците](https://vitoshaski.com/) от Витоша ски са спрели да го обработват и снегорин минава само сряда, когато човекът в РВД се сменя... На GPS не трябва да се има доверие, защото някой път в мъглата може да те подлъже да минеш по някоя козирка...

# Маршрути

Почнете с някой лек и приятен маршрут, по възможност равен - от 30 минути до 2 часа (в зависимост от нивото) - идеята е да ти остане доброто чувство, а не да се тотализираш и да не искаш да погледнеш планината пак... Освободете си целия ден за да не бързате и след това да можете да пийнете нещо и да си почивате, а не да знаеш, че имаш работа за вършене и да си изморен и да не я свършиш.
Добър маршрут е до връх Камен дел - <https://www.komoot.com/tour/18516422>, до Боянски водопад - горна част (<https://www.komoot.com/tour/25022315>) и малко по-дълги Черната скала (<https://www.komoot.com/tour/24478116>), Половрак - с малко повече изкачване (<https://www.komoot.com/tour/25301970>) и чак тогава по-стръмен маршрут (като до Черни връх) - <https://www.komoot.com/tour/20074450>.

Добра идея е да сте с някой, който знае маршрута. Инсталирайте си карта на телефона (или ползвайте GPS устройство), заредете си батерията. В предишния пост пише как да инсталирате карта на телефона си: [как да инсталирате карта на телефона си]({% post_url 2018-02-03-gps-software %}#карти-за-телефон-iphoneandroid)

# Външни връзки

- [Кампания: Въведение в Планинарството](https://mountaintalkblog.wordpress.com/2016/07/02/%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B2%D1%8A%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%80%D1%81%D1%82%D0%B2%D0%BE%D1%82%D0%BE/)
- [Диви животни и как да се предпазваме от тях](https://www.facebook.com/photo.php?fbid=1960921794203678) - към всяка снимка има описание
- [БЕФСА: Съвети за зимната планина - презентация](https://drive.google.com/file/d/1Rjm77XOSyD3AanqIL3ClNvfbyXEYgcqP/view), [БЕФСА: Съвети за зимната планина - информация](https://www.befsa.com/?q=node%2Fview%2F21608)
- [Карта на клетките/обхвата на мобилните оператори в планината](https://bps-bg.org/polezni-statii/mobilna-vrazka-v-planinata/)

# Уточнение

Този блог по никакъв начин не е подкрепен от Декатлон, написаното тук е мое лично мнение.
